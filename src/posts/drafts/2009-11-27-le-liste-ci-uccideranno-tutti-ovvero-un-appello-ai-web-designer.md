---
title: Le liste ci uccideranno tutti ovvero un appello ai web designer
author: Giustino Borzacchiello
type: post
date: 2009-11-27T09:00:22+00:00
draft: true

image:
  - original.png
series:
  - Design Community
dsq_thread_id:
  - 762372590
categories:
  - Pensieri

  - Appello
  - Liste
  - sfoghi

---
Non se ne pu&ograve; pi&ugrave;. Dico davvero. Ormai siamo invasi. **Liste di qualunque genere**. Il numero degli elementi pu&ograve; variare: si va dai classici dieci (la storica top ten) a numeri astrusi (47, 59, 88). Gli argomenti: i pi&ugrave; disparati. "Le 53 tecniche CSS senza cui non puoi vivere". "23 titoli per un blogging pi&ugrave; accattivante". "57 texture prese dalla carta igienica".

<!--more-->

L'esempio lo d&agrave; [Smashing Magazine][1]: ogni giorno una bella lista di qualsiasi cosa presa dalla Rete che i leccaculo di turno stanno l&igrave; a commentare pronti con il loro "Primo" (ma "primo" cosa? Hai letto quello che c'&egrave; scritto? No? E allora che cacchio commenti a fare? Ma questo &egrave; un altro discorso).

Detto cos&igrave;, il mio pu&ograve; sembrare uno sfogo verso "il primo della classe": loro hanno un sacco di contenuti, e tu no; loro guadagnano un sacco di soldi, e tu no. Spiegher&ograve; perch&eacute; non &egrave; cos&igrave;.

Quando ero a scuola, parliamo delle elementari, la maestra di Italiano era fissata con le ricerche e non perdeva occasione per assegnarcene una da fare a casa. Una ricerca era composta da tre fasi (pena lo straccio pubblico del foglio ricopiato a mano):

  * Prelevare il tomo giusto dell'enciclopedia e leggersi tutto quello che c'era scritto sull'argomento.
  * Fare un riassunto con le parti pi&ugrave; importanti del testo dell'enciclopedia.
  * **Aggiungere delle considerazioni personali sull'argomento, cos&igrave; da far capire di averlo quantomeno compreso.**

Oggi chiaramente le prime due fasi sono state sostituite da Google & friends, mentre dell'ultima non ce n'&egrave; quasi pi&ugrave; traccia! Ora io non posso pensare che persone che mantengono un blog su argomenti come il web design et simila non si siano fatti nel tempo un pensiero critico sui vari aspetti di questa materia.

E invece, navigando sui vari blog di sedicenti _web-mettere-parola-in-inglese-che-fa-figo_ italiani che troviamo? Liste. **Liste di Liste**. Liste di link che riportano a liste, che a loro volta sono liste di liste.

**Ve ne prego: basta**. Fermiamo questo giro infernale. Basta copiare e incollare. Creiamo. Innoviamo. Siamo originali. &Egrave; il nostro campo, &egrave; quello che ci piace: merita tutto il nostro impegno.

 [1]: http://www.smashingmagazine.com/