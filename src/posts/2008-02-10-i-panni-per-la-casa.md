---
title: I panni per la casa
author: Giustino Borzacchiello
type: post
date: 2008-02-10T12:05:24+00:00
permalink: /i-panni-per-la-casa/
dsq_thread_id:
  - 762371943
categories:
  - Italiano
  - Pensieri

  - pensieri

---
C&#8217;è una cosa che accomuna tutti gli uomini, ricchi e poveri, alti e bassi, brutti e belli; che ci segue dall&#8217;infanzia alla vecchiaia, nei momenti di tristezza e di felicità: i panni per la casa.  
I panni per la casa spaziano da tute arcaiche con strani simboli vagamente somiglianti a geroglifici, a maglioni di lana che ormai sono diventati vestiti con strascico, passando per pigiami di varia metratura e fantasia (quelli che vanno per la maggiore sono orsacchiotti e paperelle). Quando fai notare a qualcuno che il suo &#8220;panno per la casa&#8221; è costellato di buchi lui ti fa prontamente notare che sono le &#8220;prese per l&#8217;aria&#8221;&#8230;manco fosse na porsche a 240&#8230;  
Tutti i panni per la casa hanno una caratteristica comune: non si lavano mai e per nessun motivo! Tanto finirebbero comunque per sporcarsi alla fine, sono fatti per questo. Vengono riposti in armadi dimenticati, ammappocciati alla bell&#8217;e meglio, in attesa di dover ritornare utili. Se analizzati, i panni per la casa potrebbero tenere impegnati i biologi di tutto il mondo nello studio dei vari ecosistemi che sono nati negli anni a causa delle reazioni chimiche nate dalle macchie di salsa a contatto con pittura, detersivi vari, fango e chi più ne ha più ne metta.  
I panni per la casa, però, sono comodi. Questo nessuno lo mette in dubbio. E caldissimi. Si perchè devono durare sia in estate che in inverno. E allora ecco tutti a reclutare maglioni e tutoni di pile che vengono messi sul mercato con l&#8217;unico scopo di diventare panni per la casa. Tutte le cose talmente brutte che nessuno metterebbe per uscire sono potenziali panni per la casa. Basta una macchiolina e zac, il loro destino è segnato, per sempre&#8230;..