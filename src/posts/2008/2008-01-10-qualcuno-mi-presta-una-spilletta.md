---
title: Qualcuno mi presta una spilletta?
author: Giustino Borzacchiello
type: post
date: 2008-01-10T19:53:35+00:00
permalink: /qualcuno-mi-presta-una-spilletta/
dsq_thread_id:
  - 762371892
categories:
  - Italiano
  - Pensieri

  - munnezza
  - napoli

---
![Monnezz][1]  
Vi è mai capitato di fare un esame o un compito in classe, e sentire quelli che fanno:

> Io faccio la Brutta e la Bella

> Io faccio la Brutta, la Brutta-Bella e la Bella

> Io faccio prima la Brutta con penne di vario colore e poi la Brutta-Bella e poi la Bella-Brutta e poi la Bella e consegno tutto per avere un voto in più

E poi ci siete voi, che magari vi siete dimenticati il quaderno a casa, vi serve un foglio per finire la vostra Brutta/Bella (per la serie: chest&#8217;é! cciù cciù!) e fate la famosa domanda:<!--more-->

> Qualcuno ha una spilletta da prestarmi?

E cala il gelo, tutti con sguardi circospetti che si guardano intorno, chi nasconde i quaderni nuovi comprati la mattina stessa, chi trangugia fogli per non lasciare traccia, chi consegna subito e se ne va&#8230;..e voi li costretti ad arrangiarvi a scrivere più piccolo di un amanuense benedettino&#8230;..

Ora voi direte: Embè? Che sta a significare tutto questo?  
Mi spiego subito.  
Quanti di voi stanno seguendo tutte le storie sulla monnezza, su Napoli, Pianura, che è diventata collinetta(di monnezza) e sta aspettando la promozione a montagnella; e su come qualche giorno fa i politici &#8220;lumbard & co&#8221; si pavoneggiavano che, da loro, la monnezza non fa nemmeno a tempo di essere buttata nei cassonetti che stanno gli operatori dietro il muro d&#8217;angolo, tipo cricetini, che la smistano-sminuzzano-separano e ci fanno di tutto dalle magliette ai pop-corn. Loro. Con la monnezza.  
Embè, tutti avranno pensato, come Prodi e gli altri allegri politici: embè, visto che so tutt quant accusì bbrav facimm nu poc per uno e togliamo di mezzo la monnezza da Napoli per il momento&#8230;.pare na cosa logica no? A quanto pare, non tanto&#8230;.  
Riporto l&#8217;articolo della &#8220;Stampa&#8221; che ci racconta cosa hanno risposto i vari governatori regionali alla domanda: &#8220;Potete accogliere un po&#8217; di monnezza?&#8221;

> Giancarlo Galan, governatore del Veneto: solo se si dimettono Bassolino, Russo Jervolino e Pecoraro Scanio. Più parlavano più emergeva una realtà surreale. Fino a due giorni fa tutti erano bravissimi, e solo in Campania nessuno riusciva a far funzionare le cose. Ora invece l&#8217;Abruzzo ammette: abbiamo già noi una situazione molto critica che tra qualche mese potrebbe aggravarsi ulteriormente. In Piemonte si scopre che l&#8217;inceneritore non esiste (Crosetto, Fi). Il Lazio è commissariato e non dispone di discariche nè di impianti di trattamento o termovalorizzatori per l&#8217;incenerimento (Marsilio, An). In Toscana c&#8217;è una situazione difficile (il governatore Martini). La Lombardia si tira indietro per incapacità quantitativa, problemi di sicurezza e compatibilità del tipo di rifiuti con i nostri impianti (Maurizio Cadeo, assessore allo smaltimento rifiuti del comune di Milano). La Puglia è in una situazione avanzata di pre-Campania (Rocco Palese, Fi). Altri evitano proprio di esporsi come se l&#8217;appello non li riguardasse. Alla fine, solo il piccolo Molise risponde: &#8216;faremo la nostra parte &#8216; e parla di &#8216;solidarismo regionale&#8217;.

IL MOLISE!! IL MOLISE!!! Il Molise che dice &#8220;faremo la nostra parte&#8221;!!!! E non dico nient&#8217;altro, sennò poi dicono che ce l&#8217;ho con le altre regioni! Viva il MOLISE!!!

 [1]: /wp-content/monnezz.jpeg